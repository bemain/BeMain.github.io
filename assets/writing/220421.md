När kvällen åter står i brand  
När solen lyfter vinterns kappa  
Då skingras snön för ljusets hand  
och kylan grepp om våren tappa  

När markens grönska står i blom  
När trasten åter sjunger  
Då lättar vinterns hårda dom  
Då stillas själens hunger  

    Och bäckens porl  
    Och vindens sorl bland träden  
    Ger kraft och liv  
    Gör vårens kliv till sommarens omkväden  


När björken fäller stolt sitt guld  
När vårens stjärna lyser  
Då läggs på vinterns sår och skuld  
all värme våren hyser  

När kvällen åter står i brand  
När dagen splittrar svärtan  
Då sprids ett ljus över hav och land  
Då tinar mänskohjärtan  

    Och solens glans  
    Blir grönskans chans att vakna  
    Om vintern vann  
    Om ljus försvann de våren skulle sakna